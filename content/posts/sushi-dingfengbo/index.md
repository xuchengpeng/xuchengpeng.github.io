---
title: "苏轼《定风波·莫听穿林打叶声》"
date: 2025-08-08T13:19:28+08:00
categories: ["Reading"]
tags: ["Reading", "Poetry"]
---

> 三月七日，沙湖道中遇雨。雨具先去，同行皆狼狈，余独不觉，已而遂晴，故作此词。
<!--more-->

莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。<br>
料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。
