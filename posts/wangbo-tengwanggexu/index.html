<!doctype html><html lang=en class=scroll-smooth data-default-appearance=light><head><meta charset=UTF-8><meta name=viewport content="width=device-width,initial-scale=1"><title>王勃《滕王阁序》 &#183; Chuck</title><meta name=title content="王勃《滕王阁序》 &#183; Chuck"><meta name=description content="A powerful, lightweight theme for Hugo."><meta name=keywords content="Reading,Poetry"><meta name=author content="Chuck"><link type=text/css rel=stylesheet href=/hugo-x/css/main.bundle.min.css><script type=text/javascript src=/hugo-x/js/appearance.min.js></script><script defer type=text/javascript src=/hugo-x/js/main.bundle.min.js></script></head><body><header class=header><nav class=site-header><a class=title href=https://xuchengpeng.github.io/hugo-x/>Chuck</a><div class=menu><div id=menu-list class=main-menu><a href=/hugo-x/posts/>Posts</a><a href=/hugo-x/projects/>Projects</a><a href=/hugo-x/about/>About</a></div><button aria-label=Search onclick='window.location.href="/search/"'>
<svg width="20" height="20" viewBox="0 0 24 24"><path fill="currentcolor" d="M23.822 20.88l-6.353-6.354c.93-1.465 1.467-3.2 1.467-5.059.001-5.219-4.247-9.467-9.468-9.467S0 4.248.0 9.468c0 5.221 4.247 9.469 9.468 9.469 1.768.0 3.421-.487 4.839-1.333L20.703 24l3.119-3.12zM3.528 9.468c0-3.273 2.665-5.938 5.939-5.938 3.275.0 5.94 2.664 5.94 5.938.0 3.275-2.665 5.939-5.94 5.939-3.274.0-5.939-2.664-5.939-5.939z"/></svg>
</button>
<button id=appearance-switcher aria-label="Appearance Switcher">
<svg id="moon" width="20" height="20" viewBox="0 0 512 512"><path fill="currentcolor" d="M32 256C32 132.2 132.3 32 255.8 32c11.36.0 29.7 1.668 40.9 3.746 9.616 1.777 11.75 14.63 3.279 19.44C245 86.5 211.2 144.6 211.2 207.8c0 109.7 99.71 193 208.3 172.3 9.561-1.805 16.28 9.324 10.11 16.95C387.9 448.6 324.8 480 255.8 480 132.1 480 32 379.6 32 256z"/></svg>
<svg id="sun" width="20" height="20" viewBox="0 0 512 512"><path fill="currentcolor" d="M256 159.1c-53.02.0-95.1 42.98-95.1 95.1s41.2 96.9 95.1 96.9 95.1-42.98 95.1-95.1S309 159.1 256 159.1zM509.3 347l-63.2-91.9 63.15-91.01c6.332-9.125 1.104-21.74-9.826-23.72l-109-19.7-19.7-109c-1.975-10.93-14.59-16.16-23.72-9.824L256 65.89 164.1 2.736c-9.125-6.332-21.74-1.107-23.72 9.824L121.6 121.6 12.56 141.3C1.633 143.2-3.596 155.9 2.736 164.1L65.89 256 2.74 347.01c-6.332 9.125-1.105 21.74 9.824 23.72l109 19.7 19.7 109c1.975 10.93 14.59 16.16 23.72 9.824L256 446.1l91.01 63.15c9.127 6.334 21.75 1.107 23.72-9.822l19.7-109 109-19.7C510.4 368.8 515.6 356.1 509.3 347zM256 383.1c-70.69.0-127.1-57.31-127.1-127.1.0-70.69 57.31-127.1 127.1-127.1S383.1 186.2 383.1 256c0 70.7-56.4 127.1-127.1 127.1z"/></svg>
</button>
<button id=menu-button aria-label=Menu>
<svg width="20" height="20" viewBox="0 0 448 512"><path fill="currentcolor" d="M0 96C0 78.33 14.33 64 32 64H416c17.7.0 32 14.33 32 32 0 17.7-14.3 32-32 32H32C14.33 128 0 113.7.0 96zM0 256c0-17.7 14.33-32 32-32H416c17.7.0 32 14.3 32 32s-14.3 32-32 32H32c-17.67.0-32-14.3-32-32zM416 448H32c-17.67.0-32-14.3-32-32s14.33-32 32-32H416c17.7.0 32 14.3 32 32s-14.3 32-32 32z"/></svg></button></div></nav></header><main class=main><article class=article><div class=article-header><div class=breadcrumbs><a href=/hugo-x/posts/>Posts</a>
<span>/</span></div><h1 class=article-title>王勃《滕王阁序》</h1><div class=article-meta><span title=2025-01-10T00:00:00+00:00>10 January 2025</span>&#183;<span title='Word count'>928 words</span>&#183;<span title='Reading time'>2 min</span></div><div class=article-tags><a href=/hugo-x/tags/reading/>Reading</a><a href=/hugo-x/tags/poetry/>Poetry</a></div></div><div class=article-content><div class=content><section><div class=bilibili><iframe src="//player.bilibili.com/player.html?bvid=BV1uW4y1t7gx&page=29&autoplay=false" scrolling=no border=0 frameborder=no framespacing=0 allowfullscreen></iframe></div><p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p><p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p><p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。</p><p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？</p><p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p><p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p><p>呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。</p><p>滕王高阁临江渚，佩玉鸣鸾罢歌舞。<br>画栋朝飞南浦云，珠帘暮卷西山雨。<br>闲云潭影日悠悠，物换星移几度秋。<br>阁中帝子今何在？槛外长江空自流。</p></section><section><h2>Related</h2><div class=article-entries><div class=article-entry><h3 class=article-title><a href=/hugo-x/posts/caozhi-luoshenfu/>曹植《洛神赋》</a></h3><div class=article-meta><span title=2025-01-09T00:00:00+00:00>9 January 2025</span>&#183;<span title='Word count'>1092 words</span>&#183;<span title='Reading time'>3 min</span></div><div class=article-tags><a href=/hugo-x/tags/reading/>Reading</a><a href=/hugo-x/tags/poetry/>Poetry</a></div><div class=article-summary><p>最早见于萧统《昭明文选》，其序称曹植由京城返回封地时，途经洛水，忽然有感而发，并作此赋。</p></div></div><div class=article-entry><h3 class=article-title><a href=/hugo-x/posts/yellow-crane-tower/>黄鹤楼</a></h3><div class=article-meta><span title=2024-01-03T20:03:40+08:00>3 January 2024</span>&#183;<span title='Word count'>64 words</span>&#183;<span title='Reading time'>1 min</span></div><div class=article-tags><a href=/hugo-x/tags/reading/>Reading</a><a href=/hugo-x/tags/poetry/>Poetry</a></div><div class=article-summary><p>《黄鹤楼》是唐代诗人崔颢创作的一首七言律诗，此诗描写了在黄鹤楼上远眺的美好景色，是一首吊古怀乡之佳作。</p></div></div><div class=article-entry><h3 class=article-title><a href=/hugo-x/posts/reading-a-brief-history-of-tomorrow/>读《未来简史》</a></h3><div class=article-meta><span title=2025-01-02T00:00:00+00:00>2 January 2025</span>&#183;<span title='Word count'>6001 words</span>&#183;<span title='Reading time'>12 min</span></div><div class=article-tags><a href=/hugo-x/tags/reading/>Reading</a><a href=/hugo-x/tags/humanity/>Humanity</a></div><div class=article-summary><p>从智人到智神。</p></div></div></div></section></div></div><div class=article-footer><div class=article-pagination><div class=prev><a href=/hugo-x/posts/caozhi-luoshenfu/><span>&larr; 曹植《洛神赋》</span></a></div><div class=next><a href=/hugo-x/posts/using-llm-in-emacs/><span>Emacs中使用大型语言模型 &rarr;</span></a></div></div></div></article></main><footer class=footer><div class=site-footer><div class=footer-menu><a href=/hugo-x/tags/>Tags</a><a href=/hugo-x/categories/>Categories</a></div><div class=footer-content><p>&copy; 2026 <a href=https://xuchengpeng.github.io/hugo-x/>Chuck</a></p><p>Powered by <a href=https://gohugo.io/>Hugo</a></p></div></div><a href=#top class=top-link id=top-link><svg height="24" width="24" viewBox="0 -960 960 960" fill="currentcolor"><path d="M440-160v-487L216-423l-56-57 320-320 320 320-56 57-224-224v487h-80z"/></svg></a></footer></body></html>